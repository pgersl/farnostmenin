---
title: Setkání prvokomunikantů 2023
layout: gallery
type: gallery
date: 2023-10-05
imgseries: 2023
gallery: setkani-prvokomunikantu-2023
titimg: /imgs/gallery/setkani-prvokomunikantu-2023/tit.jpg
---
Ve čtvrtek 5. října 2023 jsme přijali pozvání na diecézní setkání prvokomunikantů na Petrově Prvokomunikanti jsou děti, které poprvé přistoupily ke svatému přijímání. Z měnínské farnosti se účastnili Jirka, Marek, Terezka, Vašík, Šimon a Vojta.

“Církev je společenství a každou větší, významnou událost by proto věřící měli prožívat v blízkosti jeden druhého. Strávit spolu den, pobavit se a zahrát si je to nejmenší, co si můžeme vzájemně dát,” stálo na pozvánce od biskupa Pavla Konzbula.

Dopolední program se nesl v duchu společné modlitby a krásných písní v katedrále na Petrově. V 10 hodin byla zahájena společná mše svatá, kterou celebroval otec biskup s ostatními kněžími. Poté se konal doprovodný program pro děti v areálu Petrova. Na celkem 14 stanovištích bylo možné setkat se s otcem biskupem, potkat se s Máří Magdalenou u předání víry, upéct si vlastní „hostii“ či vytvořit vlastní odznak. V Kapucínských zahradách si děti vyzkoušely svoji obratnost v různých disciplínách. V petrovském dvoře se setkaly se sv.Václavem a jeho babičkou sv.Ludmilou.

Naučné, zábavné, podnětné, ale hlavně společné posilování víry jsou pro děti základem pro šťastný a naplněný život.

*Růžena Aujezdská, Renata Prokešová*